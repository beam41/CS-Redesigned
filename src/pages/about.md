---
path: "/about"
date: "2019-05-04"
title: "เกี่ยวกับ"
---

# เกี่ยวกับ

ภาควิชาวิทยาการคอมพิวเตอร์ เริ่มต้นจากการเป็น กระบวนวิชาวิทยาการคอมพิวเตอร์อยู่ภายในภาควิชาคณิตศาสตร์ และเปิดสาขาวิชาวิทยาการคอมพิวเตอร์ ภาควิชาคณิตศาสตร์ เมื่อเดือนกุมภาพันธ์ 2526 ในปีการศึกษา2530 ได้รับการอนุมัติจากทบวงมหาวิทยาลัยให้ดำเนินการเปิดภาควิชาวิทยาการคอมพิวเตอร์ ปัจจุบันภาควิชาได้เปิดหลักสูตรทั้งระดับ ปริญญาตรี โท และ เอก ในระดับ บัณฑิตศึกษาเปิด ทั้งภาคปกติ และภาคพิเศษ ทั้งแผน ก และ แผน ข ได้ผลิตนักศึกษาในระดับปริญญาตรีไปแล้ว กว่า 1000 คน ปริญญาโท กว่า 200 คน เข้าสู่สังคม โดยเป็น เจ้าของกิจการ พนักงานบริษัท อาจารย์ มหาวิทยาลัย ข้าราชการ และ อื่นๆ

ด้านงานวิจัย คณาจารย์ของภาควิชาได้ผลิตผลงานด้านวิจัยใน หลาย ๆ สาขา เช่น Theory of computation, Bioinformatics, NLP, Biomedical Engineering, Software Engineering, Networking, Evolutionary Algorithm เป็นต้น

ด้านบริการวิชาการ ภาควิชาได้จัดอบรม สัมมนา ประชุมวิชาการ ต่าง ๆ มากมาย เพื่อถ่ายทอด แลกเปลี่ยน องค์ความรู้ สู่ชุมชน ระหว่างนักวิจัย นักศึกษา และ นักเรียน ในปี 2010 ภาควิชาเจ้าภาพจัดการประชุมวิชาการ NCSEC และการแข่งขันคอมพิวเตอร์โอลิมปิก ระดับชาติครั้งที่ 6

ด้านความร่วมมือ กับ มหาวิทยาลัยต่าง ๆ ทั้งใน และ ต่างประเทศ ภาควิชาได้ลงนามบันทึกความจำ กับมหาวิทยาลัยชั้นนำของโลก เช่น University of Woolongon (ออสเตรเลีย), Armstrong Atlantic State University (อเมริกา), National Chung Cheng University (ไต้หวัน) เป็นต้น

บุคลากรของภาควิชา มุ่งมั่นที่จะพัฒนาภาควิชาให้เป็นภาควิชาชั้น แนวหน้าของประเทศ เพื่อสอดคล้องวิสัยทัศน์ ของภาควิชาวิทยาการคอมพิวเตอร์ที่เป็นภาควิชาที่มุ่งเน้นการผลิตบัณฑิตที่มีคุณภาพ [วิจัยที่เป็นเลิศระดับสากล](google.com) และมีการจัดหาทรัพยากรเพื่อการพัฒนาที่นำไปสู่การพึ่งตนเอง
